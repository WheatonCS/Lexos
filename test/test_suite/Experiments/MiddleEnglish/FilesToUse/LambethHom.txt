gode men hit is an heste dei to dei þe is on leornicnihtes and oþed alswa þe helende heom het heo nomen þe asse and here colt and ledden to him and heo duden heore claþes huppon þe asse fole and ure drihten seodþan rad þer on uppen toward ierusalem þa wes hit cud ouer al þe burh þet þe helind wes þiderward heo urnen on ȝein him al þa hebreisce men mid godere heorte and summe mid ufele þeonke moni of þan floc manna þe earþon fulieden ure drihten and ec þa ȝe leafulle of þere burh heo nomen heore claþes and þe beste þet heo hefde and strehiten under þa assa fet þer drihten rad inne þe weye him to luue and heriȝinge þa oþre men þe reil nefden heo stiȝen uppeon þe godes cunnes treowe and nomen þa twigga and þa blostme and duden under þe assa fet and bistreweden al þane weye him to wurþscipe habbe wele to ouer stohwennesse on þisse liue ne beo þu þereuore prud ne wilde ne sterc ne wemod ne ouer modi ah þes þe we heoueden mare wele on þisse liue þes we ahte to beon þe edmoddre and þa mare imete al swa hit ure wele nere and þonkien hit ure drihten þe hit us lende and don þan monna þerof þat hit nabbet godemen þa ȝe leafule ebreisce folc eoden and streweden mid twigan in drihtenes weye þer he rad þa hit wes ifullet þet ysaias þe prophete iwitegede ueale hund wintra er þis were and cwed rereþ up drihtenes wei and makiet his weoȝes rihte þet tacnet þet we sulen habben ure heorte and habben godne ileafe to ure drihten þe witeȝa het þet we sculde makien his stiȝes þenne make we ham rihte ȝef we haldet his beode and ȝef we beod under sod scrifte and god fructe þurh ut of alle þinge and we luuien ure efrec oþer us bi twenen swa we weren broþre and sustre and ȝif we þonkiet ure drihten alles þinges þe he us sent þet gode and þet ufele ȝif we þis doþ þenne make we rihte and clene godes weies and his sties þet god almihti mei riden on ȝif we þis doþ þenne wunet god almihti in us al swa ic er cwet hu hure drihten rad to ierusalem þat ebreisce folc sungen heore leof song ure helende to wurþinge summe hit sungen þurh þene halie gast walden heo naldden heo and þa children ploȝeden in þere strete heriende ure drihten and cweþen þis witeȝede dauid þe þe salm scop in þe saltere muchel erdþon þa wile he liuede and cwet þis he witeȝede bi drihtene þurh þene halie gast drihten þu dest þe lof of milc drinkende childre muþe wunes twa leornikenehtes he bi tacnet þeos world is whilende and ontful and swiþe lewe and swincful ne swincke þu nefre swa muchel a hit biþ undon and misliche wederes comet oþer while and unfrit and hunger and licome un hele al for ure gulte and þenne þu wenest þet þu scalt libben alre best þenne gest þu forþ and oþer cumed forþi ne litmie namon to swiþe to þisse liue al heo us truket þer we lest wenet ne we ne beoþ iboren for to habbene nane prudu ne forþe nane oþre rencas ah we beoþ on þisse liue for to ernien þa eche blisse in houeneriche ȝe habbet iherd hu god almihti sende his apostles oȝein þene castel efter þe assa fole þe wes ibunden and seoþan un bunden þa apostles itacned þa leorneres þet beoþ þa wise witega þe beoþ nu ouer þe halie chirche and libbed gastliche heore lif heo sullen eure un binden godes folc from þam deofle and heom seggen godes lore hu heo sculen leden heore lif and ernien þa eche blisse mid ibede and mid scrifte to betende mid festene and mid elmesse and bidden for heom deies and nihtes þet crist heom milcie of heore misdede þat ȝong and god to donne þeruore monie and feole oþre godere werke þe nu were long eou to telle a hu þenne ȝif hwa is swa sunful and mid deofle biuon þet nulle for his ouer moþ oþer for his prude oþer for his fule heorte wil his scrift ihalden þenne segge ic eou to soþe þet nis hit nan þerf þet me her on þisse liue for his saule bidde pater noster ne messe singe ne nan oþer god don a hu scolde oþermonnes goddede comen him to gode þe nefre on þisse liue nanes godes ne rohte a hwa is þet mei þet hors wectrien þe him self nule drinken na ma ne mei me her god don for þere saule þe on þisse liue god bi ȝinnen nalde muchel is us þenne neod leoue breþren wet we on þisse middelerd liuien sod scrift and swiþe adreden ure monifolde sunne and ȝerne bidden ure milciende drihten þet he us leue swa libben on þisse scorte liue þet we moten heonene feren to þan echeblisse þe hon wunet þe feder and þe sune and þe halie gast a buten ende gode men nu beoþ icumen þa bicumeliche daȝes and þa halie daȝes uppen us ȝif we wullet us seolue þet is þet we maȝen on þisse gastliche daȝen ibeten ure sunne þet we abbet idon erþisse þurh þe licome lust þas daȝes beoþ iset us to muchele helpe and to frefre al moncun al swa moyses þe hehte heom feste þes daȝes uppon þe munte of synai þet he nefre ne ete mennisses metes for drihtenes luue and ec crist hit walde habben idon efter þan drihten him bi tahte twa stanene tables breode on hwulche godalmihti heofde iwriten þa ten laȝe þe þa israelisce folc sceolde halden þa he heom ledde of egipte londe þer weren in þer oþres tables sunderliche ibode þa weren þet is on englis ihereþ ȝe israelisce bem table breode sunderlipes alswa crist hit hefde idon to him seoluen on þa oþre souen laȝe weren iwriten alswa sunderliche inna oþre stanene table brede hu uwilc mon scal his euenexta beodan alswa he walde þet me him bude þet wes þe þeofeþe gan and iswica þenne þe orþ þa iswingla ȝe me þenne clepiaþ and helpes me biddaþ and þet unriht for letaþ and to rihte ibuȝaþ and ic wulle eow ireden and milcian and eower lond ic wulle friþian and eow selfe meȝhan and bi werian and blisse and lisse ic sende uppon monnen þe me luuieþ and irihte iheraþ þis beoþ godes word þe god seolf idihte and moises bi tahte al hit mei us rede and to lare ȝif we wulleþ soþliche me þunched gode men þet al þas wrake is icumen ouer alle þeode ȝe hit maȝen witen iwis þet hit is al for ure sunne hwulc mon is þet nauet to broken elche dei þas godes laȝe þe ic eou nu cweþ þas laȝen weren from moyses a þet drihten com on þis middilert for us to alesnesse of deofles onwalde and seodþan he com on þisse middelert he sette his mildheortnesse laȝe ouer us and ouer al moncun þet wes þaȝh we suneghie nu on þisse liue ne scal us na mon uuelien þer uore gif we nulleþ gan to bote and iswican hit is riht þet me us nede and isegge þet sceamie nawiht þon monne ah þon deofle þe rixlaþ in him ge herde wilche laȝe weren er crist wes iboren monimon seiþ þet þa weren strotige oþer for leȝen heo weren ȝe tintraȝed ah god haueþ iset his mildhert nesse laȝe on gode ne scalt þu ȝelden vuel onȝein uuel nuþa ah god almihtin þe hat don þin god on ȝein his uuel ne do he þe neure swa muchelne teone ne wite on þisse liue ne beo þu nefre ene wraþ þer fore ah forber for drihtenes luue gif þu dest þin uuel on ȝein his uuel swa muchel þa wredþa bid þe mare bi twenen eow and eour eyþer sunegaþ bi foran drihten and ec leter ȝe beoþ sahte þas ruperes and þas reueres and þas þeues þet nulleþ nu nefre swike heore uueles þu aȝest luuan heore saule for cristes luue and heore uuel þe heo doþ þu aȝest to hetiene and wiþ stewen ȝif þu miht al swa hit is nu laȝe a londe ȝif heo nulluþ nefre iswiken ne gan to bote hit is riht þet me hem spille forþan betere hit is þet heo beon ispilled of heore licome þenne mid alle fordon to þes deofles hond gif þin nexta freond agult wiþ þe beo hit of ane þinge beo hit of oþre alswa moni deþ bide hine luueliche þet he þe do riht gif he nulle nim tweien of þine freond and ga ȝet bi sec hine and gif he nule þe ȝet men þe to halie chirche þet is to þan preoste and to þan folke gif he him nule rihtlechen for preoste na for halie chirche hald hine þenne swilche mon þe beo bute laȝe and heþenne monne ȝe ilic þine frond þu luuest for þam goddede þe he þe deþ and he þe alswa þet nis noht ah þenne were þu wel his freond toward criste gif þu hine iseȝe þet he wulle asottie to þes deofles hond and to his werkes þet þu hine lettest and wiþ stewest ȝif þu mihtest and crist hafeþ ihaten þet þu scalt luuan þine feond for his luue and wiþ stewen his uueles ȝif þu muhȝe and bide for him deihwamliche þet crist hine bringe þet he icherre from þan uuelnesse ear his ende dei hwet halt þe wredþe seodþan þus god almihtin hauet ihaten uwilcne cristene mon seodþan he com on þis middelerd and ec ȝif þu agultest oþer sunegest toward drihten þet þu scalt gan to bote and niman scrift þer of al swa þe proest þe techet ne do þu þin uuel on gein uuel swa me dude hwile al swa ic er seide ȝif eni mon touward criste isunegede on moyses laȝe he wes ipinet ermiliche to deþe and ec nes his sunne noþelesse to drihten ah crist þurh his muchele mildheortnesse seodþan he a steh of heuene riche and eadmode hine seolfne þet he wes iboren of ure lefdi zeinte marie and he wes seodþan twa and þritti wintra on þisse liue and seodþan þrouwede deþ for al moncun al for ure neode nawiht for his and ec ȝef us seodþan ane muchele ȝef for his muchele eadmodnesse and sette þas laȝe gif þu agultest wiþ þine efen nexta unþonkes bet hit þin þonkes hu se þu miht wiþ him for þon ic wat fulwel þet þu miht agultan wiþ þine euen nexta þa wile crist þe haueþ ihate þet þu beode eilcmon al swa þu waldest þet me dude þe þines þonkes and þa ȝet he ȝef us ane heȝe ȝefe gif we sunegieþ towaarþ him we sculen gan to bote and forleten ure misdede er ure liues ende ne scal us nan mon pinian þer for al swa me dude hwile ah þu scalt hit ibeten al swa þin scrifte þe techet nu godemon crist us ȝef moni freo ȝeue and prude and ouermodinesse and oþermonnes istreon mid wohȝe for þon þe him ne lust swinken mid rihte on þisse liue al þet þe licome luueþ þet þa saule heteþ and wa is hire þer fore nu sculle we for lete þes licome lust for þon and tilian to þere saule bihofþe þa hwile we maȝen þa hwile crist us wule ȝefen furst on þisse liue forþon crist us haueþ iȝefen muchele mare blisse and forlaȝe on þisse liue to biȝeten heouene riche þenne he dude þan monne þe ic er cweþ er he were iboren for þon monimon hit forlet þet he ne misdude wiþ oþerne for þon eisliche dome and for drihtenes eie and þat nusten heo nawiht swa muchel of him swa we witen bute þet heo wisten þurh þe halie witege þet he wes hali and mihti and heh ouer heouene and ouer eorþa and ouer alle þing and þet he sculde cumen to þisse middeleard for ure neode and þah heo heolden wel his laȝe þa and is heste and bi lefden wel on him we wrecche sunfulle ne do we noht swa ah setteþ deihwamliche sunne uppon sunne we hine sculde luuian and hersumian and halden his heste al for ure aȝene neode forþon we habbeþ ihereden þurh wise witega hu he erest astalde þeos woreld al for ure neode and he þreowede deþ for us and uwlche dei we ihereþ siggen and we hit witen to soþe and we hit iseoþ hwilche wunder and murhþe he dude and deþ deihwamliche for þi we scolden halden his heste us bitwenan muchel is þines eorþliches louerdes eie and hunfold mare is cristes eie forþon þe eorþliche lauerd ne mei don na mare bote pinen þe wrecche licome to deaþe ah godalmihtin þe mei fordon eiþer ȝe þine wrecche licome and þine saule swilcne lauerd we aȝen to dreden þet is godalmihtin nu godemen summe of us for þisse weorlde lewnesse and ec for þa licome lustfulnesse al swa ic ear cweþ we ne maȝen alre coste halden crist bibode þet us is þe mare herm forþon a þis worlþ winþ onȝein us and we on ȝein heo mid muchele earueþnesse beon iboren of ure lefdi sancte marie ne þolien deþ for us and ec þa sunfulle monne þe dreȝeþ a heore uuele werkes and þencheþ her on ic wille liggen a þet ic beo ealdre oþer þet ic beo sec þenne wulle ic birewsien and beten forþon drihten is mildheorteþ inoh he wule hit me forȝeuen þus þe deofel wule bilesnien þe wreche and ec we ileueþ to soþe alswa redliche swa adam ure eldre feder us forgulte erest in to helle swa ne mei nan mon seggen hu muchele mare godalmihtines milce and his mildheortnesse is þer aȝein þon sunfulle monne he hine wile biseche mid gode heorte and mid soþe dedbote his sunne ȝif he wile heo þurhut forleten and nimin scrift þer of and beten a mare leofe breoþre and sustre þah we numen scrift of ane sunne oþre of twa and þe mare wunder ȝif he nule nefre swiken al swa ic er cweþ hwet tacneþ þa wepne þine elmisse þe þu dest þet is þu gast to chirche bluþeliche and fedest wreche men and herebureȝest and scrudest elles al þet þu maht don to gode and þa ȝet þu hersumest þere sunne þet is þet holh þet ic er cweþ hwa creopeþ þer in þe awariede deofel forþon þenne þe sunne biþ idon seodþan bicumet he and wunet þer on abute þu hit bete hu miht þu don þine elmesse and icwemen drihten þa hwile þu þeowest þire sunne and eft þu wult bi haten god almihtin and þine scrifte þet þu wult forleten þine misdede and nimest scrift þer of and ferest þe eft and dest þa ilke sunne þenne hafest þu þes hundes laȝe þe nu speoweþ and ef abuten ende from þan helle and from þan pine us bureȝe þe lauerd þe is feder and sune and hali gast wuniende and rixlende on worlde a buten ende amen in leinten time uwilc mon gaþ to scrifte þer beoþ summe þe mare herm is þe gaþ al swa ic nuþe eow tellen wulle he seiþ miþ swa þe swica þe bi swikeþ hine seolfe on ende and biþ al swa is an eppel iheoweþ he biþ wiþ uten feire and frakel wiþ innen awah þet he efre wulle þristelechen oþer bi þenchen mid his fule heorte þe heo wulle underfon swa heȝ þing and swa hali swa is cristes licome in his sunfulle buke and weneþ þet hit wulle him helpen neisoþliche nawiht ah þenne þe preost hit deþ in his muþe þenne cumeþ drihtenes engel and binimeþ þa halinesse mid him toward heouene riche þet þer bilefþ in his muþe ah ȝif eni mon hit muste isean he mahte iseon ane berninde glede þet hine al for bernaþ þurut to cole leofemen ȝif þu ert swiþe for gult wiþ þine eorþliche lauerd he þe wule forbeode of his eȝane on siht n for hwet wule mon et scrifte bute he wulle for leten his misdede and beten soþliche ȝif þu wreiest þe seolfen to þine scrifte ne mei þe deofel þe wreienson to betene and oþer hwile hit itit þet þu heo nefre ne ibettest on þisse liue hwet weneþ þas ruperes and þas reueres þet nemeþ oþres monnes eahte mid wohe þet crist heom wulle milcien þah heo habbeþ inumen and heom bi ȝeten freondscipe et þon monnen þet heo a gult habbeþ nei hwet þencheþ heo þus ic wulle bi ȝeten mid wohe þa hwile ic mei and seoþan ic wulle gan to scrifte and forleten and festen þer fore he haueþ þes deofles costes þet a festeþ and a deþ uuel þus ha þencheþ þet heo wulleþ biȝeten and nawiht aȝefen ah soþliche al he hit mot aȝefen ȝif he hit haueþ and ȝif he hit naueþ aȝefe swa muchel swa he mei and forȝeuenesse weorne al ne fors spende bi þam men þe þus þencheþ þus seiþ þe boc he wule festen and eaten ȝif he mei et ane mele swa muchel swa et twam soþliche ne con crist him nenne þonc ne þenche ȝe herto gif þu me dest woh and wit beon anes lauerdes men ic hit mene to mine lauerde alre erest þu me scalt don riht and seodþan þe lauerde witicrist muchele strengere dom is of godalmihtine gif þu wilt habben forȝefenesse of þire misdede to drihten alre erest þu most habben mine freonseipe mid þine eȝen forþon nis nawiht þeos weorld al heo aȝeþ on ane alpi þraȝe þerihtes he ne biþ wei hwi beo we uule on þisse wrecche world sodþliche heo us truket þenne we lest weneþ wei þet eni mon scal wiþ oþerne misdon for þisse worldes ȝifsunge me þunchen þet softeste beþ and þet wunsemeste þet ic efre ibad moste ic beon of þisse earme liue and þaȝet þu maht understonden þenne þu stondest et his burienesse þet he wes prud and wlonc swa þu ert nu and þu forwurþest eca swa he is nu al to nohte and þu nast neure hwenne leof wes he on liue and laþ is he nuþe and þa wrecche saule forloren for þi leofemen understondet eouseluen þa hwile ȝe mahten nis þas weorld nawiht ȝe hit iseoþ eow seluen ne beo he nefre swa riche forþ he scal þenne is dei cumeþ for þi gaþ bluþeliche to bote of eower sunne þa hwile ȝe maȝen vfel is þet mon aldeþ and his daȝes him at gaþ and nehlecheþ his ende dei and nule him biþenchen þet his sunnen waxaþ þat is þere saule deþ forþon heo ne mei abeoren alla þa sunne þe þe mon uppon hire deþ þenne heo wulle ut of þon licome soþliche þus seiþ þa boc þet moni þusent monne mahte libben fele ȝere mare þenne he do ȝif he were riht wis and god furht leoue men þenne ȝe gad to scrifte ne forlete ȝe for nane scame þet ȝe ne seggen þam preoste alle eower sunne ne beo heo nefre swa ethelic for nis nan sunne þet he ne con oþer he heo wat þurh þet he heo dude him seolf oþer he heo hafþ i escad oþer hafþ ifunden on boke nis nan sunne þet nis iwriten on boke for þi betere eow is þet eow sceamie biforen þam preoste ane þenne on domes dei biforen criste and bi foren al heuene wara and bi foren al eorþe wara and biforen al helle wara and þa hweþere þine saule feren scal in to eche pine leofe men ne mei þe preost forȝefen nane men his sunne ne his aȝene ah he is iset bi twihan god almihtin and þe for þe wissine hu þu scalt et god seolf habben þine sunne forȝeuene and he hauefþ for er þonne þet child beo ifulȝeþ hit is þes deofles oþer siþe þu scalt beon iwesscen et soþ scrifte þenne þu forletest þine sunne soþliche ȝif þu wult habben bone to drihten þu most beon on ward þine sunnen for þus cweþ þa boc peccatores deus non audit sunfulles monnes bone nulle god almihtin iheren bute he wulle forleten þa sunne and gan to bote leofemen þah ȝe sunegien and gan to bote ne lipnie ȝe no al to eower festene ȝif ȝe maȝen eni oþer god don nis nan mon þet ne mei mare don þene festen gif he ne mei don elmesse of claþe ne of mete al swa mei an riche mon do summe of þisse þinge þe ic wulle nu cweþen alra erest þu scalt gan to scrifte and forleten þurhut þine misdede and festen swa þet þin licome beo þe lenre þet is fest for þines drihtenes luue þe mon þe þus fest crist him ȝeueþ swilcne mete þet him nefre eft ne hungreþ þet oþer is do þine elmesse of þon þet þu maht iforþien messen for alle cristine saule wrecche men sceos and claþes and mete and dringen and wermþe and herburȝe and to seke gan and þa deden helpen to buriene and helpen heom mid þon þe þu maȝe for þa boc seiþ sicut aqua extinguit ignem ita elemosina extinguit peccatum al swa þet water acwencheþ þet fur swa þa elmesse acwencheþ þa sunne þat þridde is þet þu scalt bi wepen þine sunne bi eften monnen and ȝeoten þine teres swiþe sariliche for þon drihten cweþ on þan god spelle beati qui nunc fletis quoniam ridebitis þet is eadi beoþ þa ilke þe nu wepeþ for heore sunne for heo sceolen beon igledeþ feng on and eft þe boc seiþ ne scule ȝe neure god don unforgolden ne ec ne scule ȝe nefre ufel don þet ȝe hit ne sculen mid uuele bitter abuggen forþi leofe breoþre haldeþ broþerreddene eow bitwenen and earnie ȝe eow nu on þisse sceorte liue þet we bicumen moten to þere upplican riche and þere wunian mid þe feder and mid þe sune and mid þe halie gast abuten ende amen leofemen ȝef ȝe lusten wuleþ and ȝe willeliche hit understonden we eow wulleþ suteliche seggen of þa fredome þe limpeþ to þan deie þe is iclepeþ su urnen fur berninde and þa welle bi wisten bittere uþe þe forme wes swnan liche and þus cweþ ahwi wepest þu paul paul him onswerde lauerþ ic biwepe þas monifolde pine þe ic her in helle iseo þa cweþ ure lauerd ahwi nalden heo witen mine laȝe þe hwile heo weren en eorþe þa seide paul him mildeliche to ȝeines louerd nu ic bidde þe ȝef þin wille is þet þu heom ȝefe rest la hwure þen sunne dei a þet cume domes dei þa cweþ drihten to him paul wel ic wat hwer ic sceal milcien ic heom wulle milcien þe weren efterward mine milce þa hwile heo on liue weren þa wes sancte paul swiþe wa and abeh him redliche to his lauerdes fet and on halsien hine gon mid þas ilke weord þe ȝe maȝen iheren lauerd he cweþ þa nu ic þe bidde for þine kinedome and for þine engles and for þine muchele milce and for alle þine weorkes and for alle þine haleȝen and ec þine icorene þat þu heom milcie þes þe redþer þet ic to heom com and reste ȝefe þen sunne dei a þet cume þin heh domes dei þa onswerede him drihten mildere steuene aris nu paul aris ic ham ȝeue reste alswa þu ibeden hauest from non on saterdei a þa cume monedeis lihting þet efre forþ to domes dei nu leofe breþre ȝe habbeþ iherþ hwa erest bi won reste þam forgulte saule nu bi cumeþ hit þerfore to uwilche cristene monne mucheles þe mare to haliȝen and to wurþien þenne dei þe is icleped sunne dei for of þam deie ure lauerd seolf seiþ sunne dei is dei of blisse and of alle ireste ne beo in hire naþing iwrat bute chirche bisocnie and beode to criste and eoten and drinken mid griþe and mid gledscipe for swa is iset griþ on eorþe and griþ on hefene and griþ bitwenen uwilc cristene monne eft ure lauerd seolf seit amansed beo þe mon þe sunne dei nulle iloken and for þi leofemen uwilc sunne dei is to locan alswa ester dei for heo is muneȝing of his halie ariste from deþe to liue and muneȝeing of þam hali gast þe he sende in his apostles on þon dei þe is icleped wit sunne dei ec we understondeþ þet on sunne dei drihten cumeþ to demene al mon cun we aȝen þene sunne dei swiþeliche wel to wurþien and on alle clenesse to locan for heo hafþ mid hire þreo wurdliche mihte þe ȝe iheren maȝen þet forme mihte is þet heo on eorþe ȝeueþ reste to alle eorþe þrelles wepmen and wifmen of heore þrel weorkes þet oþer mihte is on heouene for þi þa engles hem heom rested mare þenn on sum oþer dei þet þridde mihte is þet þa erming saule habbeþ ireste inne helle of heore muchele pine hwa efre þenne ilokie wel þene sunne dei oþer þa oþer halie daȝes þe mon beot in chirche to lokien swa þe sunne dei beo heo dal neominde of heofene riches blisse mid þan ferde and mid þan sunne and mid þan halie gast abuten ende amen leofemen we uindeþ in halie boc þet ieremie þe prophete stod in ane putte and þet in þe uenne up to his muþe and þa he hefede þer ane hwile istonde þa bi com his licome swiþe feble and me nom rapes and caste in to him fro habbeþ muchele bi tacnunge and god ha beoþ to heren and muchele betere to et halden is hit god for to hiheren godes weordes and heom athalden ȝe fuliwis for ure lauerd godalmihtin seiþ in þan halie godspelle ædie and blessede beon alle þeo þe ihereþ godes weordes and heom athaldeþ nu ȝe habbeþ iherd wulc hit is for to iheren godes weordes and heom ethalden nu we sculen heow sceawen hwilc hit is heom for to heren and nawiht for to ethalden for seint gregori seiþ betre hit is þet mon ne iknawe noht þe wei to godalmihtin þe he hine icnawe and seodþe hine for hoȝie and on oþer stude he seiþ þe mon þe tuneþ his eren in halie chirche toȝeines godes laȝe and nule noht iheren þe weordes þe of him beoþ his beoden beoþ aweriede and unwurþe gode þes put bitacneþ deopnesse of sunne for alse longe alse we liggeþ in heueþ sunnen al þa hwile we stondeþ in þe putte and þet in þe uenne up to þe muþe alse þeos men doþ þe liggeþ inne eubruche and ine glutenerie and ine manaþas and ine prude and ine oþre fule sunnen and þet beoþ riche men alremest þe habbeþ þas muchele prude in þis worlde þe habbeþ feire huses and feire hames feire wifes and feire children feire hors and feire claþes heauekes and hundes castles and tunes her uppon heo þencheþ muchele mare þen uppon godalmihtin þe al þis heom haueþ isend þa þe liggeþ inne swilc sunne and ne þencheþ noht for to arisen heo delueþ deihwamliche heore put deoppre and deoppre þe prophete seiþ þet þe put ne tuneþ noht lihtliche his muþ ouer us bute we tunen ure muþ ah ȝif we tuneþ ure muþ þenne do þe heorte bireusunke þurh muþes openunge þurh dede wel endinge þe we beoþ sari in ure heorte þet we isuneged habbeþ þenne slage we ure sunne þene we to sunbote cumeþ þenne do we bi ure sunne al swa me deaþ bi þe deade for efterþan þet þe mon biþ dead me leiþ þene licome in þere þruh al swa þu leist þine sunne in þare þruh hwenne þu scrift underuongest of þe sunnen þe þu idon hauest to geines godes wille þenne þu hauest þine sunnen ibet efter þines scriftes wissunge þenne buriest þu þine sunnen and bringest heom ut of þine on walde bi ieremie þe prophete we aȝen to understonden ulcne mon sunfulle þet liþ in heuie sunne and þurh soþe scrift his sunbendes nule slakien þe rapes þe weren icast to him bitacneþ þe herdnesse of scrifte for nis nan of us se strong þe hefde idon þre hefsunnen þet his licome nere swiþe feble er he hefde idreȝen þet scrift þe þer to bilimpeþ þas kinges hus bitacneþ hali chirche þa claþes þet weren isende ut of þes kinges huse for to binden þe rapes mid bitacnet þe halie ureisuns þe me singeþ in halie chirche and þe halie sacramens þe me sacreþ in alesnesse of alla sunfulle leofemen nu ȝe habbeþ iherþ of þis putte þe bitacninge þe ic habbe embe ispeken and þe bitacninge of þe prophete and þet þe rapes bitacneþ and hwat þa claþes bi tacneþ þe þe rapes weren mide biwunden ihereþ nuþe whulche þinges wunieþ in þisse putte þer wunieþ fower cunnes wurmes inne þet fordoþ nuþe al þeos midelerd þer wunieþ in ne faȝe neddren and beoreþ atter under heore tunge blake tadden and habbeþ atter uppon heore heorte ȝeluwe froggen and crabben crabbe is an manere of fissce in þere sea þis fis is of swulc cunde þet euer se he mare strengþdeþ him to swimminde mid þe watere se he mare swimmeþ abac and þe alde crabbe seide to þe ȝunge hwi ne swimmest þu forþwarþ in þere sea alse oþer fisses doþ and heo seide leofe moder swim þu foren me and tech me hu ic scal swimmen forþward and heo bi gon to swimmen forþward mid þe streme and swam hire þer aȝen þas faȝe neddre bitacneþ þis faȝe folc þe wuneþ in þisse weorlde þe speket alse feire bi foren heore euencristene alse heo heom walde in to heore bosme puten and swa sone se hi beoþ iturnd awey from heom heom to twiccheþ and to draȝeþ mid ufele weordes þos men þe þus to draȝed heore euencristene bi hinden heo habbeþ þe nome of cristene ah þah heo beoþ cristes unwines and beoþ monslaȝen for heo slaȝeþ heore aȝene saule and bringeþ heon and seodþan heo lokieþ in þe scawere þet is þes deofles hindene þus heo doþ for to feiren heom seoluen and to draȝen lechurs to ham ah heo fuleþ heom soluen þer mide nu leofemen for godes lufe witeþ how wiþ þes deofles musestoch and witeþ eow þet ȝe ne beo noht þe foaȝe neddre ne þe blake tadde ne þe ȝolewe frogge þe feder and þe sune and þe halie gast iscilde us þer wiþ and wiþ alle sunnen a buten ende amen vre feder þet in heouene is þet is al soþ ful iwis weo moten to þeos weordes iseon þet to liue and to saule gode beon þet weo beon swa his sunes iborene þet he beo feder and we him icorene þet we don alle his ibeden and his wille for to reden loke weo us wiþ him misdon þurh beelzebubes swikedom he haueþ to us muchel niþ alle þa deies of ure siþ abuten us he is for to blenchen mid alle his mihte he wule us swenchen gif we leorniþ godes lare þenne of þuncheþ hit him sare bute we bileuen ure ufele iwune ne kepeþ he noht þet we beon sune gif we clepieþ hine feder þenne al þet is us to lutel wunne halde we godes laȝe þet we habbeþ of his saȝe þa bodes he beodeþ þer inne bute weo hes halden we doþ sunne and uwilc mon hes undernim to halden wel anundes him for alswa god hit bit and inne þe godspelle þe he writ luuien god mid ure mihte ouer alle cunnes wihte mid ure saule mid ure deden baþe luuien him and ec dreden þis is þe furste bode here þet we aȝen to habben deore þeos beode ofer alle oþer is ne habbe we hit noht onimis and þis oþer efter þis þis is ilich fuliwis luuien þi cristen euenling alswa þe seoluen in alle þing mid al þis haue þu charite and soþfeste leaue and trowþe lef for god let þu þet uuele beon godere hele þu hit scalt iseon ne beo þu nawiht monslaht ne in hordom dei ne naht ne þu naȝest for to stele ne nan þefþe for to heole prud ne wreiere ne beo þu noht ne niþful in þi þoht beo buhsum toward gode and wel hald þu his bode do þu þis mid gode mune þenne eart þu godes sune þus þu maht ȝif þu wulle godes heste wel ifulle þi nome beo iblecced þet we seggeþ and þus þa wordes we bi leggeþ his name is hali and efre wes iliche swiþe hit nis noht les þet is and wes and efre scal beon iblecced ofer al þenne aȝe we to understonden us from alle uuele he scal blecen us to blecen þenne inoh his nome anþ kepen us from hearm and scome in þe font we weren eft iboren iclensed and to gode icorene his halie nome we nomen and beren in þe font þer we iclensed weren cristen beoþ icleped riche and loþ efter crist seolf þet is god his nome þet we of him hafen he hit haleȝe þet we crauen cume þi riche we seggeþ hit hercniþ alle to þis writ his riche is al þis middeleard eorþe and heofene and uwilcherd ofer alle is his muchele mihte lauerd he is icleped mid rihte lauerd he is of alle scafte in eorþe in heuene is his mahte alle þe scafte þe he bi gon þet is þet sodþe hit wes for mon alle þinge he makede æt agan er he efre makede mon he makede mon i rihtwisnesse onlete on his onlichnesse alle dor and fuȝel ifliht lete he makede adunriht þene mon he lufede and welbiþohte and for þi his neb upward he wrohte þet wes al mid muchele skile ȝif he hit understondon wile neb upwardes he him wrohte he walde þet he of him þohte þet he lufede him mid þohte al swa þe lauerd þet him wrohte þencheþ nu men hwilch wurþing eow haueþ idon þe heouenking to bon in heuene fuliwis in touþeis from hwonne þe engles a dun follon in to þe þosternesse hellen þet secle swa ho radden þus þer god scal herberȝen us crist us ȝife þider to cumen and efre mid him solue to wunen and cristes wille bo us bitwon neb wiþ neb for him to son and wunen mid him niht and dei up in heouene þe is swa briht þet he beo feder and we beo sunes to him is ure al to cumes þet is ure eþele and ure riche mid him to wunen in heouene riche fiat uoluntas tua sicut in celo in terra þin aȝen wille beo for þet segge we in orþe in heuene swa hit beo al swa is in heouene þin aȝen wil þet we þeowen lauerd al mid skil for to beon lauerd þine archangles and þi leoue hali engles þa þe angles of heouene uolle for heore prude in to helle þa oþre weren fulfeste sone þet ho ne mihten nefre mare misdone sodþon ne mihten sunegenen nan ne ut of godes wille gan ne muȝen heo nefre ufele swinken ne for men enes hit bi þinken god us ȝefe in horte to fon þet we ne þenchen ufel to don and ȝife us to him god iwil and to alle men riht and skil and ȝife us swa his wil to donne þet we gode likie and monne and þet he fulle us mid his mihte and mid his halie gast us lihte and in cherite to wnien inne þet we ne fallen naut ine sunne þet we nabben wil to sunegen þenne ure unwines us munegen ne mare þene þo engles efden þet in godes luue heo heom lende panem nostrum cotidianum da nobis hodie gif us to dei ure deies bred lauerd god al ure red gif us ure liuenaþ and to þe flesce scrud and claþ bred on grikisce is larspel to us fuliwis for alse me fet þet fleis wiþ uten mid mete mid claþe al abuten swa bi houeþ þe saule fode mid godes wordes mid gode mode godes songes beoþ alle gode to þere saule heo senden fode we hit aȝen to ȝeme and god solf þer mid iqueme þenne mei ure saule lifen þet ure lauerd us haueþ iȝeuen þe luste nulleþ þesne red wisliche he scal wurþen ded for þe saule of him is forloren and þe sorȝe is him biforen and fereþ in to helle mid eche wa ut ne cumeþ he nefre ma ah lauerd god her ure bone of ure sunne make us clene þet he us ȝeue alswa he mei þet us bihoueþ ulche dei to liue and to saule ure fode and him luuien mid clene mode vre gultes lauerd bon us forȝeuen al swa we doþ alle men þet liuen lauerd forȝef us ure unskile and alswa we alle oþre wile ure sunnen and ure misdonning and her is a roulich moting to gode solf we us wreiþ hwenne we þos word seggeþ hwenne we habbeþ niþ and onde folio to eni monne þet is on londe for ȝif eni mon mis deþ us oht we wulleþ him habben to deþe ibroht her is swiþe ufel bone ȝif we hetieþ us bitwene ȝif eni us misdoþ awiht and nule us do riht for godes luue forȝeue we al for he hit wel forȝelden scal wenne scal þos bode us god don and god wule hit underfon wenne ic forȝeue min hating for þe luue of heuene king wenne ic ileue and wel iso þet no gult me forȝeuen bo for hwenne ic i halde þa ibode þet we habbeþ of ure lauerd gode luue þine euecristene dei and niht alswa þe solue and þet is riht gif we þos bode þus bileggeþ ful goderhele we hit seggeþ þe pater noster bi halt me noht bute ic þis habbe in mi þoht þenne muȝe we wenen and seggen þus þet oþer swiþe lutel helpeþ us þos ilke bode wisliche þing of oþre is ful festning þenne muȝe we wel trowen al hwa swa wile and hwa swa scal þet wiþ gode awiht mis doþ iwis in þe bode he misfoþ þet hetunge habbeþ hom bitwone hu maȝen heo bidden eni bene for ȝif þi wreþþe and þi mod for þenne is þi bode god þet is soþ and god seiþ hit and in þe godspelle he hit writ hwa swa ne forȝefeþ heore hating ne god ne forȝeueþ him na þing gode men lusteþ to me ower hating forȝefe ȝe þin sunful efenling luue him for godes þing and þu aȝest to hatien wel his sunne þet þu ne dele noht þer inne for ȝef þu þus dost wel iwis þu quemest god to fuliwis ne led us noht in to costnunga þet is an cum of fundunga for ure fond nefre ne linnen for to fonden us mid sunnen he haueþ leue to fonden mon þer he mei ful wel he con he fondede god solf mid his wrenche and walde hine ȝorne swenche and his apostles riht al swa and monie oþre þere to god us ȝefe mihte and deden þet we þene fond noht ne adreden and ȝefe us mihte þurh his held þet ure leue beo ure sceld aȝein þes fondes fondunge þurh trowþe and þurh swincunge on oþer wise ic habbe ifunde hu me mei in sunne bon ibunde þet forme is to beon underling and þet oþer is liking þet þridde is þes monnes wil and swa us seiþ ure skil crist us ȝeue of him mihte betere þenne we habbeþ wrihte we ne maȝen þe fond from us driue ne mid sworde ne mid kniue bute hit beo þurh godes ȝifte and he us ȝeue streinþe and mihte and ȝeue us wepne for to boren mid gode werkes for us to weren þet is þurh trouþe and þurh cherite vre rihte leue god cume to þe þurh festing and þurh wacunge and ec þurh ibodenes biddunge and wunien efre in clene scrifte þet is godes aȝene ȝeifte and halde we us from uniwil and habben feir lete and ec skil and edmodnesse and þolemod þet þuncheþ gode swiþe god mid elmesse and ec mid trowe inhed þe node habbeþ ȝiuen heom red mid hereberȝe and mid fode and mid þet þu miht to gode þos beoþ þa wepne þet beoþ gode and beo we swiþe þolemode þet we þenne fond noht ne dreden ne he us biswike þurh his deden ac þu from alle ufele us ales and to þin aȝen us ches and kep us from his waning þat laþe gast þet laþe þing and from uuele men kep us swa al þet we biddeþ ec þerto and from iwilch heued sunne þet he ne bringe us in to unwune ac ȝif us eni ufel bitit þonke we gode in ure wit we aȝen þenne ure boden to singe þet god us helpe to gode þinge þet lif and saule beon iborȝen and baþe ilesed ut of sorȝen and ȝefe us his muchele blessunge and riht scrift et ure endunge þet we habben him swa wel imune þet þe saule mote to him cume vre deþ he do in firste ȝet swa he þurh þe witega bihet ne wille ic noht þet þe sunfulle beo ded ac libbe and nime godne red lauerd god we biddeþ þus mid edmode heorte ȝif hit us þet ure saule beo to þe icore noht for þe flesce for lore þole us to bi wepen ure sunne þet we ne steruen noht þer inne and ȝif us lauerd þet ilke ȝifte þet we hes ibeten þurh halie scrifte amen þro þing bod þet ech mon habbe mot þet wile his cristindom foleȝe þet an is rihte ileue þet oþer fulluht þet þridde feir lif to leden on þisse liue he nis noht fulliche cristene mon þet is awiht wone of þisse þreo þing of ileue spek ure drihten ine þe hali godspel and seiþ þe mon þet naueþ rihte ileue mid him he wurh heore bileue onforward þos cristendomes ech man leornede his bileue er he fulht underfenge ah þa weren monie childre dede fulhtles and forlorne þer fore hit wes iloked bi godes wissunge ine halie chirche þet mon scule childre fulhten and heore godfaderes and heore godmoderes scullen onswerie for hem et þe chirche dure and beo in borȝes et þe fonstan þet heo sculen beon bi lefulle men and heore bileue cunnen wenne heo lorne muȝe and þis ne mei þe godfadres ne þegodmodres don buten heo cunnen heore bileue þet is pater noster and credo ne na mon nah him solue wernen henne cunnen he is his enlipi sune nawiht efter þoþnunge ac efter istrone for þan he him alse þe sunne streonþ þe lome þet ho spret in to al þis wide worlde and þe fader is ine þe sune on þre wise on wacste for he is muchel and mihti ouer alle þing on wlite for sunne and mone þostreþ for his fairnesse on þewe for he is ful of alle godnesse and þeþ speke to ou of mine muþe swa ho ifeng ure drihten þa þe engel hire brohte þe blisfulle tidinge þus queþende þu scald underfon an child in þi wombe and bere knaue child and haten hit helend and hit scal king bon on þet endelese kineriche and þet hali meiden onswerede and seide hu scal þat bon soþþen na mon mine likame irineþ ne mid me flesliche nefde to donne þa onswerede þe engel and seide godalmihti seiþ an forbisne to his folk in þe halie godspel and seiþ a mon lihte from ierusalem in to ierico and fol imong þoues ho him bireueden and ho him ferwundeden and letten hine liggen half quic and wenden forþ þer com a prost bi þe weie and him nawiht ne help and wende forþ þer com an diacne et cetera þa com þer an helendis mon and heuede rouþe of him and wesch his wunden mid wine and smerede mid oli and bond his wunden and brohte him huppen his werue and brohte him to an hors huse and bitahte hine þe hors horde to witene a þe marȝen bitahte him twa peneȝes to spenen on him and seide and ȝif þu mare spenest of þine hwan ic aȝen cherre al ic þe ȝelde nu hit iburd breke þas word alse me brekeþ þe nute for to habbene þene curnel þes mon þhet a lihte from ierusalem in to ierico þet his bitacned adam ure forme feder þet alihte from hehe in to lahe ierusalem bitacneþ griþes sihþe and ierico trukinge of lihte her me mei understonde þet he alihte from hehe to lahe from derewurþ wuninge in to wone of blisse he uol imong þeues hwet boþ þas þeues þet boþ þo þet weren imakede engles in houene and fellen ut for hore wrechede þe he uel imong hom and foleȝede hore lare and brec cristes heste þa ho hine bireueden of þere muchele mihte þet crist him hefde iȝefen of al þer orþe scrude of þe uisces iþe wetere and fuȝeles iþe lufte and alles cunnes wilde dor and alles cunnes wurmes al adam him mihte to clopie and al walde him to cume al se hwat se he forgulte wes al hit him ulel and scunede þet him er luuede ho him for wundeden þa þe he heuede scome aȝeines his scuppende þa he hefde þurst and hunger and chele and alle wreche siþe ho hine bilefde liggen half quic half quic ho wes þa þe he sarinesse heuede wiþ innen him for his sunnen her me ah to understonden for whi hit seiþ alf quic and noht alf ded her of me mei ane forbisne of twa brondes hwanne þe an is aquenched al to gederes and þe oþer is aquenched al buten a gnast þene þet haued þene ene gnast upen him me mei blauwen and he wule aquikien and al þe brond tenden þe brond þe is al aquenched þah me blouwe efre ne quikeþ he neure þas twa brondes bitacneþ twein men þe an sunegeþ and is sari for his sunne ah he ne mei his flesc awelden þis monne me mei sermonen mid godes worde for hwat he scal his sunne uor saken and bileuen and bon itent of þen hali gast alse is þe brond of þe lutle fure þes oþer mon þet sunegeþ and luueþ his sunnen alse deþ þet fette swin þet fule fen to liggen in þes ilke mon is strong to sermonen ah crist hine tende mid holde mode þer we muȝen understonde þet adam wes sari uor þe sunne þet he heuede idon and for þisse sarinesse hit is iseid þet he wes half quic bileued nu cumeþ þe prest þet him nawiht ne help þis bitacneþ þe world þet wes from biginnegge and eue þat cume to moises þe prophete in þisse worlde nas na laȝe ne na larþeu and þah þes patriarches alse abel and noe and abraham and ysaac gode men weren þurh þet ho weren itende of þan halie gast and al þos godnesse hom ne mihte werien þet ho ne wenden alle in to helle and al þos world wende forþ and efre lei þes wreche for wunden nu is þes prest uorþe and him naueþ nawiht iholpen nu cumeþ þes diakne þet bitacneþ moyses þe prophete he brohte þe laȝe þet me sculde in þe ehtuþe dei þet knaue child embsniþen mid ane ulint sexe and sette imong monkunne laȝe and lare hu me sulde godalmihti serue and his wille wurche in orþe and al þis hom helpe ne mihte þet ho ne wenden alle in to helle nu is þes deakne forþe nu kumeþ þes helendisse mon and haueþ reunesse of þisse forwundede mon elelendis him in to his iscefte her of seid seint iohan þe ewangeliste in apocalipsi a vuhel com flon from houene into orþe her he uette feþer home and wenge mid þisse fluhte he fleh into houene þer he uatte þet he nes and nawiht ne lefde of þet he wes þis is to understonden þet hit wes þes liuiendes godes sune þe muchele lauerd þet al þe world fulleþ of him solue bitunde him solue in ane meidenes inneþe alse þe sunne scineþ þurh þe glesne ehþurl þet gles ne brekeþ ne chineþ and þe sunne schineþ þer þurh and ho nimeþ al swuch hou alse ho þer on uint ȝif þet gles is red ho schineþ red alse þe liuendes godes sune in to þe meidene com and ho of hire meiden had nawiht ne wemde ȝef ho awemmed were of hire meiden had þenne ne mihte noht hire sune habbe þene nome þet him wes iȝefen at circumcisiun þet wes helend and ȝef he hefde on his moder ibroken hire meidenhad ne mihte nawiht brekere bon icloped helere for þi he com and bette þe ne brec nefre for þi he is icleped elelendis for þi þe here he is and honen he nis þes mon þet com þus from houene in to horþe and uppen him nom monnes icunde for monnes node hwet node efde moncun þet he mon were mon hefde uorloren efre stephne bi uore gode þa com þes mon he nefre ne gulte þes mihte speken ouer al þes mon bi com uorspeker he isehtnede god and man he com bi þis forwundede mon wel he com bi him þa he bicom alswich alse he wiþute sunne ane he wes iwunde mid wine and smirede mid oli we aȝen to understonden hwet boþ þe wepne þet adam wes mide forwunded mid þa ilke wepne we boþ forwunded mid spere of prude of ȝitcunge of ȝifernesse of eorre of hordome mid onde mid aswolkenesse þis boþ þa wepne þet adam was mide forwunded nu bihoueþ þe forwunded wreche þet he habbe leche we boþ forwunded us bi houed leche adam wes ilechned þurh god almihti solf and us bi houeþ leche þurh prestes muþ he weis his wunde mid wine hwet is win in wunde win makeþ wunde smerte ah þe smertinge clenseþ þe wunde swa þet ho ne scal of þere wunde habbe nan oþer uuel al so hali scrift biþ in mine ure wrechede hwet is þet oli oli haueþ huppen him lihtnesse and softnesse and hele alse þu scalt habben hwenne þu hauest idon þi scrift of þine misdede þenne þu scalt habbe lihtnesse and softnesse and hele þis is þet oli þe muchele mede þet þu scalt habben hwenne þu hauest ibet þine misdeden þenne he brohte hine uppen his werue þet is unorne mare þet bitacneþ ure unorne fleis hwense we habbeþ imaked þene licome to þer saule bihoue he hine brohte to ane hors huse and bitahte hine þan horshorde and bed hine witen þene forwundede mon hwet is þis hors us þet is hali chirche hali chirche hwet is al cristene folc for hwon in halie chirche boþ betere and wurse alse in hors huse boþ fule and clene he þet haueþ þet hors hus te witene scal þer þer hit is ful makien hit clene þet bitakneþ þe prost þet scal among cristene monkun þene sunfulle of sunne clensen he haueþ oþe marȝen þa twein peneȝes þe þe helelendisse chen he wile ison hwiche boþ þo þet muȝe stonden aȝein þes fleisces lust and wernen his aȝene fleisces iwille þet bitakneþ þet corn þet þurleþ þe wind þet smal chef þet flid ford mid þe winde bicumeþ wurþinge þet corn me deþ in to gerner þet bitakeneþ þe gode men þe scule bon idon in to heuene þe ilke þe foleȝeþ þes fleisces lust alse deþ þet smalchef þe winde þo scule bileuen in þosternesse god almihtin iscilde us þet we ne bo noht of þe smalcheue ah þet we moten bon of þe corne þe me scal don in to þe gernere þet is in to heuene þe feder and þe sune and þe halie gast amen fram þan halie hester dei boþ italde fifti daȝa to þisse deie and þes dei is ihaten pentecostes þet is þe fiftuþa dei fram þan ester tid þes dei wes on þere alde laȝe iset and ihalden god het moyses on egipte londe þet he and al þet israelisce folc þet he þider iled hefde þet heo sculden offrien of elchan hiwscipe gode an lomb of ane ȝeres and merki mid þan blode hore duren and hore ouersleaht þa on þere ilke nihte iwende godes engel to and acwalde on elche huse of þam egiptissen folche þet frumkenede childe and þet lefeste and þet israelisce folc ferde on þere ilca nihte of þam londe forþon muchele wawen þet hi þer iþoleden and god hom ledde ofer þa rede se mid druȝe fotan þa iwende pharaon þe king of þam londe efter heom ledde ner moyses him to and he wes mid gode fowerti daȝes and awrat þa alde e bi godes wissunge þa wes þe dei pentecostes ihaten on þere alde isetnesse þet i offrede lomb þet þe engel het offrian bitacneþ cristes deþþe þet wes milde and wiþutan gulte his feder i offrad for ure alesendnesse nu is his þrowunge and his ariste ure ester tid forþon þet he us alesde from deofles þewdome alswa he alesde þet israelisce folc of pharaones þewdome and ure ifan þet beoþ þa deofles beoþ bisencte in to helle þurh þe halie fullht ȝif we hit ariht haldeþ alswa pharaon wes mid his ferde on þare rede se þas fifti daȝes fram þan esterliche deie beoþ alle ihalȝode to ane herunge and þes dei is ure pentecostes dei þet is ure witte sunnedei þet is þe fifteoȝaþe dei fram þam ester deie on þam ealdan pentecoste god sette e þam israelisce folce hu heo sculden heore lif leaden on þisse deie com þe halie gast on fures heowe to godes hirede forþi alswa þet lomb bitacnede cristes þrowunge swa ec þeo alde e on moyses daȝen bitacneþe godspelles bodunge under godes ȝife þreo tide beoþ on þissere worlde an is þet wes buten e and oþer is þe þet wes under þere e þe þridde is nu efter cristes to cume þeos tide iset under godes ȝife we ne beoþ na buten e ne we ne moten halden moyses e licamliche ac godes ȝife us wissaþ to his willen ȝif we imundie beoþ godes bibode and þera apostla lare hit is ireht on þes pistles redinge hu þe halia gast on þisse deie com to þan ileaufullen hirede lucas þe godspellere awrat on þere boc þet is inemned actus apostolorum and cweþ þat halie hired cristes apostles weren wuniende edmodliche and mid wundrunge cweþen none ecce omnes isti galilei sunt quomodo nos audiuimus unusquisque linguam nostram in qua nati sumus la hu ne beaþ þa þet here specaþ galileisce and ure elc iherden hu hi spechen ure speche on þan þet we akenned weren lahwet scal þis beon þa seiden þa iudeiscen men a bismer þas men beoþ mid miste fordrencte þa and wurde petrus hit is undertid hu mihte we on þissere tide beon fordrencte ac þes witeȝan cwide ioheles is ifulled god cweþ þurh þes witeȝan muþ þet he walde his gast asenden ofer mennesc flesc and monna bern sculen witeȝan and ic sende min tacna ȝeond þa eorþe petrus cweþ þa wite ȝe soþliche þet crist aras of deaþe and on ure iwitnesse astah to heofene and sit on his feder riht alfe alswa dauiþ bi him witeȝede þus cweþinde drihten cweþ to mine drihtene site to mine riht alfe forþ þet ic alegge þine feond under þine fot sceomele þa þet folc þis iherde þa iturne heom on glaþ heo weren iheled from alle untrumnesse heo setten heore honden ofer ilefde men and heo underfengen þene halian gast þa wes þere an mon ananias ihaten and his wif saphira heo bispeken heom bitweonen þet heo walden ibuȝen to þere apostlan fereden and swa duden heo nomen heom to þam rede þet heo walden sum of heore ehte etholdan þam apostlan for heo nusten hwet heom ilumpe þa com þe mon mid his gersume to þan apostolum þa cweþ petrus ananias þe deofel bipehte þine heorte and þu hauest iloȝen þan halie gaste hwi woldest þu swikian on þine aȝene þinge ne luȝe þu na monnum ac dudest gode þa he þa worde iherde þa feol he adun and iwat and þa he iburied wes þa com his wif saphira and nuste hwet hire were ilumpen wes þa cweþ petrus hwi iwearþ hinc swa þet ȝit dursten fondian godes þa heo þis iherde þa feol heo þer adun and iwat and me buriede heo mid hire fere þa iwearþ þer muchel eie on godes folke and on alle þam þet þeos tiþinge iherdon þa apostoli siþþan er þon þet heo toferden isetten iacob þet wes ihaten rihtwis on cristes selt and alle þeo ileafulle laþunge him ihersummede efter godes tecunge he þa iset þet seld ȝera and efter him simeon þes helendes mei and efter þissere bisnunge weren arerede munechene lif mid mid þere annesse and sibsumnesse þet heo sculen þolien bi heore abbodes iwissunge ȝe iherden a lutel er on þisse redunge þet þe halie gast com ofer þa apostlas mid furene tungen and heom ȝef þo mihte þet heo cuþen alle spechen forþon þet þeo edmode isomnunge iernade et gode þet muchel er þe engles of eofene for heore modinesse forluren hit itimode efter noes flode þet eontas walden areran ane buruh and anne stepel swa hehne þet his rof astiȝe up to heofena and þa wes an speche on al moncun and þet weorc wes bigunnen on ȝen godes iwillan god ec forþon heom to drefde swa þet he ȝef ewilcum of þan wurhtan selcuþe speche and heore nan ne icnew oþres speche þi fuluhte on ane culfre onlicnesse hwi ofer criste on culfren heowe and hwi ofer cristes hirede on fures ilicnesse forþon þe þet fuȝel cun is swiþe bilehwit and wit utan laþe and isibsum þe helend is alles moncunnes dema ac he ne com na to demane moncun swa se heo him seolf cweþ ac to helenne gif he walde þa deman moncun þa þe he erest to middelearde com hwa weren þanne ihalden ac he nalde mid his to cume þa sunfullen fordemen ac he walde to his riche heom igederian erest he walde us mid liþnesse isteoren þet he mihte seoþþan on his dome us ihalden and forþon wes þe halia gast on culfren onlicnesse bufan criste forþon þet he wes dreihninde on þissere worlde mid bilehwitnesse and mid nane laþnesse and mid sibsumnesse for he ne remde ne of bitere speche nes ne he sake ne asterde ac forbere monna hufelnesse þurh his liþnesse ac þe þet on þam ercan beon isceawed eiþer ȝe on fure ȝe on culfren forþon þet heo deþ þere monnan heortan þet he onlihteþ mid his ȝife þet heo beoþ liþe þurh un cladnesse þet he walde monna cun on þisse deie isundian on cristes akennednesse iwearþ þe almihtiȝa godes sune to monnesce men ibroht and on þisse deie iweorden ileafulle men godes and swa se crist cweþ ic cweþe ȝe beoþ godes bern þa icorene men beoþ godes bern na icunþliche ac þurh þes halȝan gastes ȝife and halȝan gaste he haueþ alle blisse ac þe þet wule to þare blisse bicumen he scal ileafan on þa halȝa þreomnesse and on soþre annesse þet is þe feder and his sune and heore beira gast heo beoþ þreo on hadan and an god unto delendlich on ane drihtnesse and godnesse wuniende þeos ileafan itacneden þa þreo þusend men þet erest buȝen to ileafan efter þes halȝa gastes to cume and alswa þeo þreo þusend weren an iferende heom sende þa seofenfalde ȝife of þam halȝan gaste þet is on englisc alle ofer done þing denaþ and swa ure drihten on his godspelle seide þet þer toȝeines unimete festen and to michel forhefednesse on hete and on wete macaþ þene mon un halne and on michelere sarinesse bringeþ swa swa us seggeþ bec þet sume men festen swa þet hi swencten swiþe heom seolfe and nane mede nefden for þa michele iswinche ac þes þe fir weren fram godes milce eaþe mei þe mon fundan hu he hine seolfe amerre ac we scole witan þet nan seolf cwale þet is aȝen sclaȝa ne cumeþ to godes riche nu beoþ unþeawes þe we sculen eou seggan erest on bocleden and siþþan on englisc twelf unþeawes beoþ on þissere weorlde to hermen alle monnen ȝif hi moten rixian and hi aleggaþ rihtwisnesse and þene ileafan amerraþ and moncun bringeþ ȝif hi motan to helle þet is ȝif þe wisa mon biþ butan gode wercan and ȝif þe alde biþ butan treuscipe and ȝif þe ȝunge biþ butan hersumnesse and þe richen butan elmesdedan wif butan clenesse and þe lauerd butan mihte and ȝif þe cristene mon biþ sacful and ȝif þe wrecche biþ modi and ȝif þe king biþ unrihtwis and ȝif þe biscop biþ ȝemeles and þet folc butan steore eft maþmas forsteolan ac heo beoþ bi hundfalde ihalden him þer on monie wisen mon mei wurchen elmessan on ete and on wete and ec on iwedan and þet mon gistas underuo and to seke monan ga oþer sarine frefraþ oþer blindne mon let oþer bereþ unhalne oþer unhalne lechnaþ ȝif he lechedom con oþer ȝif he miltsaþscipe swa moyses þe heretoȝa dude þe to þan almihtiȝan gode spec and summe lauerdes on heore onwalde god gremiaþ swa saul þe king dude þe forsech godes heste þe lauerd scal beon liþe þan godan and eisful þan dusian þet he heore dusi alegge and he scal beon weordfeste and wise lare lusten hine scule þa gode men lufie for his liþnesse and þa dusian him sculen efre adredan elles ne biþ his rixlunge ne fest ne lonsum he scal beon swa iweorht þet him mon mote wiþ speken and his neode menan and swa hwet swa þe lauerd speke to his men sterliche do hit for rihtwisnesse and for godes eȝe and noht for wreþþe hit is awriten on boken þet þe biþ al swa sculdig þe þet uuel iþeuaþ swa þe þe hit deþ ȝif he hit betan mei and umbe þe botane hoȝaþ he scal hine mid riht wisnesse ibuȝan to gode for he ne mei habben nane mihte to rihte butan godes fulste swa god cweþ þe lauerd scal bihohȝian þet he habbe godes fultum and he ne scal nohwer ortrowian bi godes fultum gif god biþ his ifulsta ne biþ his mehte nohwer for seȝen for þon þe nan mihte nis bute of gode qui suscitat de puluere egenum de stercore erigit pauperem þet is god ahef of mexe þene mon þe he wule þau he were er wreche and macaþ hine to lauerde and eft þe witega seiþ bi gode þet is drihten aworpeþ þa modian of heore heh setle and on hefþ þa mildan and eft þet writ cweþ þet is drihten widset þan prudan and ȝeueþ þan edmeodan streinþe þet al middel eard beo him ibuhsum and his nome heriȝe þee ehtuþe unþeau is þet þe wrecche mon beo modi moni mon nafþ ehta and þeh haueþ modinesse and is erm for worlde and uniseli for gode þenne he arereþ his mod mid modinesse onȝein god and nule on his ermþe edmodnesse halden crist cweþ on his godspelle bi þan gastliche wrecchan þet is eadiȝe beoþ þa wrecchan þe on gaste beoþ wrecchan for heore is heouenriche murhþe þa beoþ wrecchan on gaste þe for godes luue beod milde and admode for þon þe þes modes edmodnesse mei biȝetan godes riche reþer þen þe haueleste þe of henþe cumeþ gewisliche þa richan þe rihtliche libbaþ maȝen beon bitwixen godes wrecchan ȝif heo edmodnesse habbeþ and ouerflowendnesse forletaþ swa swa þe king dauid cweþ bi him seoluen þet is ic em þarua and wrecche ac god fulst þu me þe modie wreccha for his modes upahefednesse is to richan itald rihtliche on boken and þe edmeda riche þah he ehte habbe mei beon godes wrecche ȝif he gode icwemeþ þe nihȝeþe unþeau is þet þe king beo unrihtwis þe king biþ icoren to þan þe him cuþ his noma king is ihaten rex þet is wisegend for he scal wissian mid wisdome his folke and unriht aleggen and þene ileaue areren þenne biþ hit ermlic ȝif he biþ unrihtwis for he ne mei nenne irihtlechan ȝif he biþ him seolf unrihtwis þes kingges rihtwisnesse arereþ his kine setle and his sodfestnesse istaþeleþ þes folkes stere þet is kinges rihtwisnesse þet he mid wohȝe ne of sitte ne ermne ne eadine ac elche men deme riht he scal biwerian widewan and steopbern and stale aleggen and heordom for beodan and þeouas addriuan of his erde mid alle and he scal wicche creft aleggan and wiȝelunge ne geman wise men him scule readan and he ne scal beo nefre wemod godes ministre gif þe king wule mid carfulnesse haldan þas bebodan þenne biþ his riche isundful on liue and efter þisse liue he scal faran to þan eche liue for his treowscipe and ȝif he forsihþ þas isetnesse and þas lare þene biþ his erd ihened oft and ilome eiþer ȝe on herȝunge ȝe on hungre ȝe on cwalme ȝe on uniwidere ȝe on wilde deoran wite ec þe king hu hit is icweþen on boken ȝif he rihtwisnesse ne halt þet swa swa he is on heuene twelfta unþeau is þet folc beo butan laȝe we ne moten halden nu moises laȝe on þa alde wisan efter ure helendes to cume ac we sculen ȝefullan swa we best muȝen þes helendes biboda and þa beoþ us for laȝe for we beoþ efre butan gode ȝif we godes bibodan ne haldeþ monie þewasipse amen vre drihtnes halie passiun þet is his halie þrowunge þe he for moncunne underfeng is nu icumen in and þe halie writ us muneȝaþ and hat þet we beon imundie of þere pine þe ure drihten þolede for us on þisse timan and for þi we sculen hine efre mid alle ure heorte and mid alle ure mode herian and swiþest on þissere halie tide þe is nu icumen to us and we sculan þonkian him þere muchele mildheortnesse þe he dude on us þa he na sparede na ihesu crist his aȝene sune ac salde hine to deþe for moncunne al swa we singeþ on boken þet is god ne sparede na his aȝene berne ac ȝef hine to cwale for us alle eft þe apostel seiþ on his pistel crist godes sune wes ibuhsum þan heuenliche federe to þa deþe and þet to swulche deþe swa ȝe maȝen iseon on þere rode tacne to foren eou mid irenen neilen he wes on þere rode ifestned and mid speres orde to þere heorte istungen and mid þornene crune his heaued wes icruned swa þet þet rede blod seh ut on iwulche half and þet folc þe hine þus makede knewede to foren him on bismer and hine greite and cleopede king on bismer summe þer weren þet his eȝan bundan and hine on þet neb mid heore hondan stercliche beoten and hehten hine aredan hwa hit were þet hine smite þas pine and monie oþre ure drihten þolede of þan heþene folke in þisse timan al swa þe prophete heffede iboded þa he seide bi him þet is ge alle þe feraþ þene wei abidaþ and understondaþ and lokiaþ hewþer enies monnes sar beo iliche mine sare imong alle þere pine þe he for us þolede ne undude he nefre ene his muþ mid uuele to ȝeines nan of heom al swa þet writ seide bi him muchel to foran vre drihten wes iled to sleȝe al swa me dede a scep and he nefre þa ne undude his muþ his ahȝenes þonkes he þrowede for us and binom ure sunnan for ȝif hit his willa nere ne mahte him nan deþ ne nan pine denan al swa þe boc seiþ þet is ure drihten wes ioffred for þi þe he hit walde and aber ure sunnan and þah ne nedde he na þet heþene folc to his cwale ac þe deofel heom tuhte to þan werke and god iþeafede þet to alesendnesse alles ileffulles moncunnes and þe deofel ablende heore heortan þet heo ne cunnan icnawen ure helend þe wes imong heom þet is to seggane gif þa hefdmen of þissere worlde hefden icnawen crist nefden heo nefre ifestned hine on rode for ure hele cristes rihtwisnesse is swa muchel þet he nolde niman moncun nedunga of þan deofle butan he hit forgulte ac he hit forgulte eteliche þa þe he tuhte and spuhte þet folc to cristes cwale þes almihtie godes sune and þa þurh his deorewurþe deþe we weren alesede from þan eche deaþe ȝif we us seolue nu ne fordoþ þurh sunnan þa itimede þan deofle alswa deþ mahȝe fisce þe isiþ þet es and ne isihȝ na þene hoc þe sticaþ on þan ese þenne biþ he gredi þes eses and forswoleȝeþ þene hoc forþ mid þan ese swa wes þon deofle he iseh þa monnisnesse on criste and nauht þa godcunnesse þa tuhte he þet heþene folc to his sleȝe and ifelde þa þene hoc þet wes cristes godcumnesse þe ferde to helle and iwraþ þene alde deouel and nom of him adam þene frumscepene mon and his wif euan and alle þa þe of heore cunne on þis liue gode icwemden ne nom he na alle þa þe þer inne weren ah ane dale alswa me bit of ane epple for hit wes awriten þurh þan prophete þet is þu deaþ ic wulle beon þin deþ and þu helle ic wulle beon þin bite and þa ifelde þe deofel þene hoc þe he er gredliche forswealh for ure drihten aras of deaþe on þene sunnen dei þe we hateþ easter dei þe nu biþ to dei on fowertene niht and alesde us ȝif we wulleþ of þan eche deaþe þe is on helle þe we weren in bifolen þurh ure eldra gult ah we sculen don nu al swa þe mon þe biþ efter criste selue cristene mon inemned þet wit and þene wisdom þe ure drihten us sende aspenen we hit on godes willan and on godes wercan and us seluan to helpe herien we ure drihten þe us alesde and makede us freo of þeowan and of þrelan his ahȝene bern luuian we hine mid alre heorte mid alre saulen mid alle mode mid alle meine alswa þe apostel sancte iohannes us munaþ þet is luuian we ure drihten for þon þe he luuede us er we hine muchele luue he us cudde þa he us alesde nefde he nane neode to us ac we hefden muchele neode to him git we sculen mare we sculan luuian ure nehstan þet is al cristene folc alswa us seoluan for alle we beoþ ibroþran alle we habbeþ enne feder on heouene and alle we cleopiaþ to him and seggaþ vre feder þe ert in heouene ne seiþ ure nan min feder ne þin feder ah ure feder þe ert in heouene alswa baldeliche mei þe wrechesta mon clepian drihtan him to federe swa þe richeste mon of þan londe for þi ah nan mon to beoran niþ ne onde to nane cristene monne al swa sancte iohan seiþ in his pistelle þe mon þe hetaþ his broþer he wunaþ in deaþe and ef t þe ilca apostel seiþ þe mon þe seiþ þet he luuaþ god and hateþ his broþer he is lihȝare for þe mon þe ne luuaþ na his broþer þe he isiþ hu mei he luuian wel ure drihten þe he naut ne isihþ imong þan muchela wisdoma þe ure drihten lerde his apostles he tahte heom þis swulche toforan oþran þingan and cweþ þis is min bibode and min heste þet ȝe luuian eou bitwixan alswa ic luuede eou and for þi scal iwilc mon oþerne luuian þet is naut one mid worde ne mid tunge ac ec mid worke and mid soþfestnesse and ure drihten and ure alesend iunne us allen þet we swa on þisse liue maȝen his hest and his biboden halden þet we moten habben to mede heouenariches blisse amen al þet me ret and singeþ on þisse timan in halie chirche al hit bilimpeþ to godes luue and to godes herunge þa songes þa we nu singeþ beoþ blisfulle for heo boþ makede of þere heouenliche blisse þe us wes iopenad on þisse timan þe ure drihten aras of deaþe and alesde us of þan eche deþe and wule us bringan to eche liue muchele luue ure drihten us cudde þa þe he þe is and eure wes butan biginnunge soþ god bicom for ure helpe soþ mon þet is he wes imacad to monne ilicnesse and iwunden mid flesce al swa mon and muchele mare luue he scawede us þa þe he us alesde for hit is awriten þet is ne fremede us na þing þet he þeþe deofel ne con unlucan þet is þet scutles þeþe deofel ne mei nefre to cysan bi þisse tacne seide sum wis mon þis is sunfulla monna leddre þurh hwamis þa anan heo weren iscouen alswa þe boc seiþ heo weren ipult ut of paradise and ne mehten þer naleng etstonden and hwer bicomen heo þa soþliche on þissere worulde on þissere weorlde heo bicomen þer iwilch mon biþ iboren mid muchele sara and mid muchele sorȝe his lif iendaþ her heo leueden al heore lifdaȝes on kare and on pine and on unimete iswinche and efter þisse liue heore saulen ferden to helle and þer wuneden hundred ȝeran and alle þa men þe comen of heom gode and uuele swa sone swa heore saulen and heore licoma to delden heo ferden to helle ne mihte þer nan wiþstonden ne prophete ne patriarche ne hure sancte iohannes baptiste þe ure drihten ber iwitnesse and seide bitwuxe were and wife nes nefre mare mon þenne he ac þah hweþre his saule wes in helle a þet þa streonge leo þet wes þes liuiȝendes godes sune þet is he to þruste þa stelene gate and to brec þa irene barren of helle and nom ut alle þa ilcan þe on þisse liue his bibode heolden he ledde heom of þeostran and of scadewe and of deaþe into heouena riche amen vre lauerd seinte paul heȝest larþewen efter ure helende seolfe speceþ on þe halie pistle þe me ret to dei ine halie chirche and munegeþ eiþer ihadede and ileawede to godes worde and to weldede and þus seiþ ihadede men he munegeþ wel to lerene ilewede men ihadede and lewede feier lif and clene to leden in þisse liue and seiþ þet euric mon scal auon mede and þus seiþ þe mon þet lutel seweþ he scal lutel maȝe and þe þe saweþ on blescunge he scal mawen of blescunge þet is to suggen þe mon þe wel deþ he wel ifehþ halie boc nemneþ iwuneliche þreo þing to sede an is monnes istreon þet oþer is godes word and þet þridde is weldede vre drihten cleopede monnes streon sed þa þe he spec wiþ þene halie mon abraham of his istreone and seide þet swa muchel moncun sculde springen of him þet na man ne mihte itellen a mare þe me mei þeo steorren of heuene and þus seide bihald he seide up to heouene and tel þeo steoren ȝif þu miht swulc scal beon þin ofspring hit is to witene þet alrihtes swa alse þe wise teolie þenne he wule sawe nimeþ ȝeme of twam þingen an is hweþer þet lond beo bicumelic to þe sede alswa ahte eurec cristene mon wepmon and wifmon þenne heo fundieþ to teoliende efter istreone nimen muchele ȝeme þet heo hit king wiþ iwilche cristene monne þe he to sendeþ his halie iwriten þenne þeȝs folkes larþew his sed wule sawen he ahte to nimene muchele ȝeme þet he hit sawe on bicumeliche eorþe and on rihte time on þere monne heorte þe luueliche lusteþ godes wordes summe heo ereþon gode weoren summe heo þere þurh gode iwurþeþ and þet biþ bicumelic eorþe godes wordes on to sawen ah þa þe sunnen luueþ and for leten heom nulleþ ne nane bileafe under fo heo beoþ unbicumelic eorþe to þe sede of godes weorde and þere for seide þe heouenliche larþew ne sculen ȝe nawiht ȝimstones leggen swinen to mete æuriche sunen deie and oþre heȝe daȝen is time to sawene þet halie sed þet is godes word and þet in halie chirche þer alle cristene men aȝen to beon isomned to gedere weldede is icleoped sed for twam þingen an is þet alrihtes swa alse me saweþ sed on ane time and gedereþ þet frut on oþer time al swa mon deþ nuþe his dede in þisse liue and on þere eche weorlde he scal hafon þer of his mede þet oþer is alswa of ane sede cumeþ feole folde weste alswa of ane eþeliche dede mon scal afon eft feole folde mede and muchele feole cunne beoþ of weldede ah þe apostel us munegeþ here to one of heom þet is elmasdele and seiþ þet me heo scal ȝefen hafelesen monne monne an fower cunne wise mon sulleþ his elmesse an is þenne he biȝeteþ hereword þere mide and þesne lehter habbeþ mest hwet alle men þe ȝefeþ heore elmesse eiþer for godes luue and ec for hereword to habbene and beon iwurþegede fir and neor þer þe heo icnawene beoþ an oþre wise mon sulde saweþ nu on blescunge he scal eft mowen of blescunge þet is æuric mon þe ledeþ feir lif and clene and bi al his bihaȝe deleþ his elmesse and þere mide ierned þet alle men hine blesceþ and for him biddeþ and ure lauerd god almihten for heore bene ȝeueþ him his blescunge þet is þeo echeliche riche þet he haueþ iȝarwed to alle þon monnen þe his iwille wurcheþ her on þisse liue amen muchel man ach to wurþen þis halie dei þat is sunnen dei icleoped for hit is godes aȝen dei alle oþer daȝes of þe wike beoþ to þreldome to þis dei þis dei is þet halie dei þet blescede dei þe blisfulle dei þe murie dei þe dei seouensiþe brictere þene þe sunne þe formeste dei þet eauer ȝiete was iseȝen buuen eorþe sunnen dei was iseȝan þet formeste liht buuen eorþe for ure drihten seide þis dei beo liht and hit wes liht of þisse dei nomen alle oþer heore biginninge sunnedei ah efri cristenne mon nomeliche to chirche cume þe ahte for to techen þe folke godes hesne to done þe lewede godes hesne for to heren and hom to gode bidden sunne dei blisseþ to gederes houeneware and horþe ware alse þe halie gast seiþ þurh dauiþes muþ þe prophete þis is þe dei þet god makede beo we bliþe and glade on þis dei monie wundre and muchele dude ure drihten for ure hele on þisse dei sunnendei weren engles makede of godes muþe sunnendei fond noe lond efter þet ure drihten hefde þet folc adreint sunnedei god sende manna from houene þam moyses þene stan ine þe wastine þa þet folc wes welnech for faren drinkeles alse ure drihten him het and þe stan to chan and fouwer walmes of watere sprungen ut þer of and þa fouwer weren ideled a twelue for þa twelf kunreden sculden þer mide heore þurst kelen sunnendei wes ure drihten iboren of þe halie maiden marie for ure hele sunnendei wes ure drihten ifulchted ine flum iordan and þe halie gast com uppen ure drihten in ane culfre liche and iherde his fadre stefne of heouene and seide þis is min loue sune þet me wel likeþ sunnedei aras ure drihten from deþe to liue and makede arisen mid him alle þa þet him efden er ihersumed and on þe twelftuȝeþe dei efter þet he wes arisen he com among his disciples þer þe ȝeten weren ilokene þet wes a sunnedei and seide to heom setnesse beo mid eou sunnedei makede ure drihten pes bitweone heouene and eorþe bi tweone engles and monne bi tweone gode and monne bi tweone licome and saule bi tweone þe alde laȝe and þe neowe bi tweone heþene and cristene he is þet makeþ twa to an sunnedei sende ure drihten þene halie gast his apostlen in fures liche sunnedei wile ure drihten cumen ine his muchele strenþe mid alle heouenware for to deme baþe þe gode and þe uuele and alle men sculen beon igedered bi foren him and ech eorþe scal hwakien on his ecsenegers þe þolemode þe elmesfulle þa þe heom wiþ teoþ of flesliche lustes sculen beon icleoped on þe fader riht halue þer scal beon worldwunne wiþ uten pouerte fulle wiþ uten hungre hele wiþ uten unhele reste wiþuten swinge amen summe men luuieþ heore sunnen summe heore kun summe world wunne summe galiche lectres and luþere lastes þa þet luuieþ heore sunne he muneȝeþ þus and seiþ cumeþ to sunbote and forleteþ eower sunne for domes dei nehlechet þa þet luueþ heore kun he muneȝeþ and seiþ alle þa þet forleteþ fader oþer moder suster oþer broþer oþer oþre freond for mine nome heo sculen underfon hundfalde mede and lif buten ende þet luueþ world wunne he muneȝeþ and seiþ ne mei na mon me folȝen bute he forlete al þet he iwald ach on twa wise mon mei forlete world winne an is þet he hit do for him þet he hit nabbe an oþer is þet he telle swa lutel tale þer of þet he hit nawicht ne luuie hit nis nawicht sunne muchel if mon echte habbe ach hit is muche sunne if mon echte luuieþ for he ne mei nawiht luuie god and ec his ehte þa þet luueþ galiche lectres he muneȝeþ þus and seiþ hwa se wule cume efter me forsake him solf and bere his rode and foleȝe me ach hit is uuel to understonden on hwulche wise mon mei him solf forsake nimeþ ȝeme þer to and ic hit weo his fulluhte ifet þreo roden beoþ þa ich umbe speche twa licamliche and an gastliche þe likameliche rode is hwenne þe likame þoleþ pine ine þis liue ine rode and biþ þer on to spred alse ure helende wes ine þe halie rode for ure gultes þet nefde him solf nane þa þe he hefde uppen his hefde þornene helm and weren his side mid speres orde iopened and his fet mid irnene neiles þurhstungen ach mon mei to gode cume þach his likame swiche pine ne þole ac he munegeþ us an oþer rode to berene þet is inemned fleises lensing mon lenseþ his fleis hwenne he him ȝefeþ lutel to etene and lesse to drinke and ofte for his sunne swingeþ him miþ þenne we maȝe him folege and mid him bileue biddeþ ure drihten þet ȝe moten efter him kume and þene fule onkume for lete þa þe douel haueþ in ow ibroht of sunne and edhalde þet brihte ikunde þet god haueþ in ow ibroht of saule and of likame and þe klennesse of ower fulluhte þet ȝe habbeþ et þe fonstan underfonge and þet ȝe moten þe rode bere þe god ow to munegeþ and him folege and mid him bileue amen þis word þe ich nu þe for tech þe lauerd saint iame and seiþ þe twafalde mon is unstaþelfest on alle his weies ah iob wes anfald rihtwis mon and swa godmon þet ure drihten him solf hine herede and seide þet under houene ne nan his ilike þe wei þet god com in to monne and mon kumeþ in to him is ihaten mildheortnesse and soþfestnesse mildheortnesse god kudde monne þa þe he sende his patriarken and propheten for to bodien his tokume soþfestnesse he kudde mon þa þe he him solf com alse he hefde bihaten and us alesde ut of eche wawe iþonked wurþe him mildheortnesse me kuþ him soluen henne þet mon ded were þeh him solf þe betre nere alse þe boc seiþ þurh niþ and onde com deþ in to þe worlde eft sone smuȝeþ derneliche swa deþ þe douel ine þe monnes eȝen if ho boþ opene to bihalden idel and unnet ine þe eren if ho boþ opene to lusten hoker and spel and leow and oþer þing þet boþ to ȝeines godes heste ine þe nose hwenne þe nose biþ open to smelle unlofne breþ ine þe muþe hwenne þe muþ is open for to liȝen oþer suneȝeþ on muchele ete and on ouer drinke et þe schape þe douel smuȝeþ in derneliche hwenne hit biþ ȝaru to galiche deden þis beoþ þe fif ȝeten þurh hwam kimþ in deþes wurhte and þer ine deþ alse þe lof songere seiþ mid þusend falde wrenche he to drefeþ þe þonk þet erre weren to gedere and wundeþ þe saule ah ure drihten þet munegeþ us to fechten te ȝeines þet ilke wepne þa þe apostel spekþ of and seiþ scrudeþ ow mid godes wepne and nimeþ gode ileue to burne to hope to helme soþe luue to scelde godes word to sworde his armis munitus uicit dauid goliam mid þis wepne wes dauid iscrud þa he goliam þe fond ouer com swa wile god þet we moten her mide þe alde neddre ouercume and habbe to mede endelese blisse amen þe halie prophete dauid specþ on ane stude in þe sauter and deþ us to understonden on hwiche wise þe halie men hersumden ure drihten ine þisse liue and hwiche mede heo sculen habben for hore feire seruise and þus seiþ euntes et cetera heo oden wepende and sowen and sculen eft cumen mid blisse and mawen he specþ of þet wes to cumene alse hit icumene were for he wiste þet hit cume sculde ach hwider wenden heo from worliche wunne ine likamliche wawe fram hele in unhele from reste in to swinke and þer hore likame pineden for to þet heo comen to his liues ende hwiche teres scheden ho oþer hwile heo scheden hate teres for hore aȝen sunnen hwenne ho hom biþohten þet heo isuneged hefden and þet sare bimurneden and milce beden swiche teres scedde m magdalene þa heo world þa he seide wume nu þet min utbiwiste is her swa longe ituþed and þet ic scal wunien in unkuþe londe þet he seide for we wunieþ here alse fleme ah ure erde is in houene if we þer efter erneþ þe rihtwise mon þet mid þe eȝene of his horte bihalt in to houene and sicþ þe muchele blisse þet he is to ileþed him wile sone longe þiderward and hwenne he ne mei þider cume alse raþe se he walde he send þider his hate teres eiþer of þisse teres schedde þe apostel leste ich wene þa þe he seide ich walde þet ich ded were for me longeþ to criste þos fure kunnes teres boþ þe fuwer wateres þa þe beoþ ihaten us on to weschen þurh ysaiam þe prophete þus queþende beoþ iweschen and wunieþ clene þe tere þet mon wepþ for his aȝen sunne is alse salt water and þer fore hit is inemned see water þe ter þet mon schet for his emcristenes sunne is inemned snaw water for hit melt of þe neche liht and endeles lif amen